# GeoDev Meetup #14

📍 __Lokacija:__  [KID KIBLA](https://venturefactory.org/sl/), Ulica kneza Koclja 9, __Maribor__

📅 __Datum:__ torek, 11. november 2025

🕕 __Čas:__ 18:00


## Program


__Preveč podatkov, premalo časa: ko avtomatizacija postane nuja / Too Much Data, Too Little Time: When Automation Becomes a Necessity__
18:00 - 18:30
Živimo v krasnem času, ko dostop do podatkov ni več težava – prej nasprotno. Podatki so povsod, pogosto v več različicah, brez metapodatkov ali z metapodatki zakopanimi nekje v globinah spleta. Še ne dolgo nazaj je bilo povsem sprejemljivo verzijo podatkov navajati z letnico, danes že ura lahko pomeni razliko v vsebini. Ob vseh drugih nalogah hitro zabredemo v kaos.
Kot nekakšen vmesni člen med širšim krogom uporabnikov in razvijalci poskušam s pomočjo Pythona, QGIS-a in PostGIS-a avtomatizirati rutinska opravila ter olajšati dostop do podatkov. Rutino naj opravi koda – ne človek.
V predstavitvi bom izpostavil nekaj izzivov, s katerimi se srečujem pri delu s (prostorskimi) podatki, in pokazal nekaj primerov, kako se z njimi spopadam s pomočjo Pythona in PostGIS-a ter z razvojem QGIS vtičnikov.

Matjaž Mori, ZUM URBANIZEM, PLANIRANJE, PROJEKTIRANJE d.o.o.

---

__Ekstrakcija geolokacijskih podatkov ob zagotavljanju zasebnosti / Privacy-oriented geolocation data extraction__
18:30 - 19:00
V predstavitvi bo prikazano, kako smo rešili izziv pridobivanja okoljskih podatkov pri lastnikih eksposomskih podatkov, ki zaradi zagotavljanja zasebnosti niso mogli deliti natančnih lokacij udeležencev. Končni program, razvit v R, je zasnovan po načelu privacy by design in združuje lokalno obdelavo podatkov, varne metode pridobivanja okoljskih informacij ter osredotočenost na uporabnika. Tak pristop odpravlja potrebo po deljenju osebnih lokacij, hkrati pa ohranja uporabnost podatkov za znanstvene analize. Rešitev ponazarja, kako je mogoče v praksi uskladiti zahteve GDPR z raziskovalnimi potrebami ter spodbuja razvoj etično in pravno skladnih orodij za delo s prostorskimi podatki.

Jure Ftičar, Institut "Jožef Stefan"


__Druženje in mreženje ob pijači__
19:00 - 21:00

## Ostalo

Dogodek je brezplačen in odprt vsem. Pridruži se zabavnemu in poučnemu večeru z drugimi razvijalci in navdušenci nad geoprostorskimi rešitvami in podatki.

Na dogodek se prijavi [TUKAJ](https://forms.gle/AGsPH3ZfdMtLrFap7). 


