### GeoDev WorkShop: Pridobivanje in obdelava časovnih vrst satelitskih posnetkov 

*Date*: 03.07.2018
*Location*: UL FGG

Količina razpoložljivih satelitskih posnetkov srednje in visoke ločljivosti se je v zadnjem desetletju močno povečala. Satelitski sistemi kot je Sentinel-2 (Copernicus, EU), Landsat (USGS) in PlanetScope (Planet) omogočajo praktično dnevno spremljanje stanja površja. Tehnološke spremembe pa spreminjajo tudi način dostopa do podatkov in obdelavo. Postopke je potrebno avtomatizirati ter jih prilagoditi izvajanju v oblaku. Od obdelave enega ali nekaj posnetkov smo prešli do obdelave goste časovne vrste in velikih (prostorskih) podatkov (big geospatial data) ter uporabe umetne inteligence pri interpretaciji.

Na delavnici bomo:
* napisali skripto za iskanje in prenos podatkov,
* izračunali vegetacijski indeks ter pogledali stanje vegetacije,
* zaznavali in kartirali spremembe v prostoru ter
analizirali časovno vrsto posnetkov izbranega območja.

Delo bo potekalo na ustrezno opremljenih računalnikih v računalniški učilnici UL FGG (RU I-4). Možno je tudi delo na svojem računalniku, pod pogojem, da ima nameščen in konfiguriran Docker.

Delavnico je vodil: prof. dr. Krištof Oštir

[Gradiva](https://github.com/EarthObservation/GeoDev)

[Navodila za vzpostavitev okolja](https://github.com/EarthObservation/GeoDev/blob/master/Priprava%20delovnega%20okolja.md)
