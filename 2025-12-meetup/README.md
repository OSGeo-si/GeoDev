# GeoDev Meetup #12


📍 __Lokacija:__  [Urbanistični inštitut Republike Slovenije](https://www.uirs.si/sl-si/), Trnovski pristan 2, 1000 Ljubljana. [Vhod iz pasaže](https://www.openstreetmap.org/node/12504450770), predavalnica se nahaja v 2. nadstropju

📅 __Datum:__ sreda, 29. januar 2025

🕕 __Čas:__ 18.00


## Program

__Kaj se s temi račkami?__

Svet je poln orodij, poimenovanih po živalih. Leto je 2025, in race so huda konkurenca slonom ter pandam. V tem kratkem predavanju bomo predstavili orodji DuckDB in FireDucks – hitra, učinkovita orodja, ki omogočajo hitrejšo obdelavo podatkov. 

Izpostavil bom, kako te račke pospešijo delo:

* DuckDB: SQL analitika. Poznaš PostGIS? DuckDB ima praktično enako sintakso, z enostavnim prehodom iz in v PostgreSQL ter bogato podporo za prostorske obdelave. Ja, obstaja tudi QGIS vtičnik.
* FireDucks: Python knjižnica, popolna za hitrejše manipuliranje s podatkovnimi okvirji – omogoča kompleksne analize podatkovnih okvirjev. 

Ta raca je veliko hitrejša od knjižnice pandas.
  Predstavili bomo benchmarke, ki prikazujejo prednosti DuckDB in FireDucks v primerjavi z drugimi priljubljenimi orodji. Videli boste, kako enostaven je prehod DuckDB - PostgreSQL in kako lahko uporabljamo oba hkrati. Po predavanju na pivu pa sledi filozofska razprava: zakaj so račke hitrejše od pand, slonov in ostalih ikon podatkovne obdelave? 🦆

[Alen Mangafić](https://www.linkedin.com/in/alen-mangafi%C4%87-550780138/), Geodetski inštitut Slovenije

__Orodje za prikaz 3D modelov v spletnem brskalniku na podlagi OS projektov.__

Prikaz različnih 3D prostorskih podatkov (oblaki točk, georeferencirane slike, sferne slike, geometrijskih elementov, BIM,…) na podlagi OS kode direktno v spletnem brskalniku.

[Nejc Krašovec](https://www.linkedin.com/in/nejckrasovec/)


__Druga skupščina Društva OSGeo Slovenija.__ 

Vse članice in člani društva OSGeo Slovenija ste vabljeni na 2. društveno skupščino, ki bo potekala takoj za predavanji. Na dnevnem redu bo samo ena točka in sicer:

 * *Predlog sprememb statuta društva:* iz Upravne enote Ljubljana so nam posredovali svoje pripombe na posredovani statut, ki smo ga sprejeli novembra. Statut moramo minimalno popraviti, da bo skladen z njihovimi zahtevami in da nas dokončno registrirajo. Povezava do dokumenta s spremembami statuta (vse spremembe še niso vnešene)

Za sklepčnost pri spremembi statuta potrebujemo vsaj 10 članic in članov društva. Vsi vljudno vabljeni, še posebej pa nove članice in člani!

## Ostalo

Dogodek je zastonj in odprt vsem. Pridruži se zabavnemu in poučnemu večeru z drugimi razvijalci in navdušenci nad geoprostorskimi podatki.
Dogodek in prostor je omogočil [Urbanistični inštitut Republike Slovenije](https://www.uirs.si/sl-si/). 



