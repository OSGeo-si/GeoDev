# GeoDev Meetup #12


📍 __Lokacija:__  [Urbanistični inštitut Republike Slovenije](https://www.uirs.si/sl-si/), Trnovski pristan 2, 1000 Ljubljana. [Vhod iz pasaže](https://www.openstreetmap.org/node/12504450770), predavalnica se nahaja v 2. nadstropju

📅 __Datum:__ četrtek, 10. marec 2025

🕕 __Čas:__ 18.00


## Program


__OpenSearch: Iskanje in vizualizacija brezna velikih podatkov v realnem času__

Predstavili bomo OpenSearch, odprtokodni iskalni in analitični sistem, ki omogoča hitro iskanje, obdelavo in vizualizacijo velikih količin podatkov v realnem času. OpenSearch temelji na Elasticsearch in ponuja napredne funkcionalnosti, kot so distribuirano iskanje, indeksiranje podatkov, varnostne nastavitve in spremljanje stanja aplikacij. OpenSearch vključuje zmogljiv iskalni mehanizem in intuitivne nadzorne plošče (OpenSearch Dashboards), ki omogočajo vizualizacijo podatkov, prepoznavanje vzorcev, odkrivanje anomalij s strojnim učenjem in poglobljeno analizo podatkov. Dotaknili se bomo primera uporabe Opensearch za prostorske podatke.

Simon Šanca, Univerza v Bergnu, IT-oddelek


---


__`signals-and-markers-toolkit`: Obdelava časovnih vrst satelitskih podob za potrebe monitoringa kmetijskih površin__

Predstavil bom orodje, razvito za potrebe monitoringa kmetijskih površin. Rešitev temelji na ogrodju za orkestracijo tokov Prefect in izkorišča široko paleto odprtokodnih knjižnic. Poseben poudarek je posvečen skalabilnosti sistema, saj omogoča hkratno obdelavo desetin milijonov časovnih vrst. Obenem pa ima orodje visoko izrazno moč, saj lahko na razmeroma preprost način modeliramo kompleksne odločitvene procese. Predstavljeni bodo koraki, potrebni za pridobitev ocene skladnosti kmetijskega zemljišča - od predobdelave vhodnih podatkov in pridobivanja satelitskih posnetkov do izračuna različnih cenilk in odločitvenih dreves.


Klemen Lovenjak, Planet

## Ostalo

Dogodek je zastonj in odprt vsem. Pridruži se zabavnemu in poučnemu večeru z drugimi razvijalci in navdušenci nad geoprostorskimi podatki.
Dogodek in prostor je omogočil [Urbanistični inštitut Republike Slovenije](https://www.uirs.si/sl-si/). 

